<?php
session_start();
include("conecta.php");
?>

<div id="ficha">

<br></br>
Ombre: O monte veciñal nas fragas do Eume
<br></br>


<a href="http://montenoso.net/wp-content/uploads/2013/08/zona-MVMC-Ombre.jpg"><img alt="zona MVMC Ombre" src="http://montenoso.net/wp-content/uploads/2013/08/zona-MVMC-Ombre-300x225.jpg" width="300" height="225" /></a>
</br>

O 19 de agosto do 2013 xuntámonos parte do piñeiro de produción con dous comuneiros e irmáns de Ombre (Pontedeume). Eugenio (vicepresidente na actualidade) e Ramón, quen foi presidente durante anos da Comunidade de Veciños do Monte en Man Común de Ombre.

Este monte veciñal en man común situado ao pé do río Eume destaca por ter montes inseridos nun parque natural, o das Fragas do Eume, o que vai ter certos condicionamentos relacionados coa existencia deste espazo natural. Para aqueles que aínda non coñezan esta zona, decirlles que as <a href="http://es.wikipedia.org/wiki/Fragas_del_Eume">Fragas do Eume</a> son un dos mellores exemplos de bosque atlántico en Europa, onde a presenza de carballos, castaños, ameneiros e bidueiros fan do lugar un dos mellores exemplos do que é unha fraga.

Mais a presenza do eucalipto rompe con aquela visión romanticista herdada nos nosos imaxinarios. Mais xa voltaremos a cuestión dos eucaliptos, sempiterno tema na xestión dos montes galegos.

Na actualidade, a CVMMC de Ombre, ten 184 comuneiros, que xestionan 84 hectáreas de monte. Tal e como recoñeceu Eugenio, “a participación non é moi alta” e cre que en parte está motivado porque o funcionamento das asembleas é “certamente caótico”. Aínda así, e tal como afirmou, a comunidade de veciños si ten presente ao monte como algo de seu. Durante a conversa, tanto Eugenio como Ramón queixáronse da falta de participación e lembraron como na última asemblea tiveron que suspendela ao non chegar ao quorum necesario.

</br>

<a href="http://montenoso.net/wp-content/uploads/2013/08/comuneiros.jpg"><img  alt="comuneiros" src="http://montenoso.net/wp-content/uploads/2013/08/comuneiros-300x225.jpg" width="300" height="225" /></a>
</br>
No referente á participación da xente moza, consideran que esta é positiva, tanto nas asembleas como na propia xunta rectora. Nesta aldea eumesa non houbo un despoboamento, e aínda se instalou xente moza, polo que o futuro da propia comunidade de montes está garantido; ten futuro por diante. Non ocorre o mesmo coa presenza de mulleres. Eugenio indicounos que a participación de mulleres como comuneiras representa en torno ao 5% do total, mais agardan que na vindeira asemblea poidan incorporarse mulleres á xunta rectora.



Se nos preguntamos que é o que motivou a Eugenio a ser vicepresidente, el teno claro: “axudar ao presidente, que é un home moi maior. Se el o deixa, eu tamén. Eu creo no que fai e a miña función é botarlle unha man, mais estou en moitos temas e teño o tempo limitado, se o presidente o deixa eu tamén o fago”. E Ramón, quen fora presidente durante anos da Comunidade, apuntou que a súa motivación estaba “en poder axudar á parroquía e aos veciños, facer un uso axeitado do monte, que rendise no ben da comunidade”. Decíanos o ex-presidente que é importante que os veciños e veciñas traballen unidos, que ao final isto revirte no ben común da veciñanza.

Ámbolos dous laiáronse durante a conversa da mextura, en certas ocasións, da presenza de intereses partidistas locais alleos á comunidade. Eugenio comentou que "non todo o mundo entende a democracia"; a isto Ramón engadiu que “a política é todo, e na xestión do monte, tamén a hai, mais o que non debería ser é que haxa rollos dos partidos políticos”. Quizais este feito tamén ten motivado a baixa participación da comunidade de veciños e veciñas.

</br>

<a href="http://montenoso.net/wp-content/uploads/2013/08/no-monte.jpg"><img alt="no monte" src="http://montenoso.net/wp-content/uploads/2013/08/no-monte-300x225.jpg" width="300" height="225" /></a>
</br>
Na conversa que mantivemos, tamén nos comentaron que algo que lles motivaba a continuar mantendo á comunidade de forma activa era que esta non pasase a depender da administración pública. Neste punto, cómpre lembrar que cando unha comunidade non é quen de ter unha xunta rectora e manter os mínimos legais que determina a Lei de Montes de Man Común de Galicia, a Xunta ten a potestade de xestionar este monte. Eugenio e Ramón coincidiron en que o monte debe seguir pertencendo comunidade, "o monte é noso, da comunidade de veciños" . En canto á relación coa administración, esta é fluida, mais queixábanse de que na maioría das ocasións a resposta da administración é “non hai cartos” e tamén lamentaban certa pasividade pola parte deles.


Outro motivo que apuntaron da baixa partcipación está relacionado cun proceso xudicial dunha denuncia dun comuneiro durante a presidencia de Ramón. Este proceso xudicial foi complexo e levou sete anos, provocando o cansanzo da veciñanza, xa que xerou certa fractura social. En moitas ocasións non é tanto a decisión xudicial, senón o pouso que queda na comunidade. De feito Eugenio apuntaba “ que a xente non quere líos, quere que o monte reparta beneficios e se non o fai, que haxa investimantos na parroquia”.
O uso do monte veciñal en Ombre cambiou. Antes da dictadura de Franco, o uso do monte era de pasto. Tiñan ovellas e aproveitaban o toxo. "Teñen morrido vacas que caían monte abaixo. Mesmo unha que era da casa", lembran os irmáns. Entón non había un aproveitamento madereiro industrial.

</br>

<a href="http://montenoso.net/wp-content/uploads/2013/08/mapa-ombre.jpg"><img  alt="mapa-ombre" src="http://montenoso.net/wp-content/uploads/2013/08/mapa-ombre-194x300.jpg" width="194" height="300" /></a>
</br>
Durante o franquismo a política reforestadora foi "expoliando" os montes veciñais, que deixaron de ser de seu, da veciñanza, pasando a ser deses outros que foron incapaces de ver esa simbiose que existía entre os comuneiros e o seu monte, decidindo así de forma unilateral o que era beneficioso para a comunidade sen telos en conta. Este tipo de política pon de manifesto unha das grandes presións ás que as Comunidades de Montes tiveron que facer fronte.



Na actualidade o principal uso do monte é o sector madereiro. A plantación de eucaliptos. Tanto Eugenio como Ramón saben da problemática que trae o eucalipto: o esgotamento do chan, que son moi invasivos, que absorven auga de máis, as plagas, etc. Mais este tipo de aproveitamento do monte é o único xeito que teñen de sacar recursos económicos para investir na parroquia. Os terreos nos que están os seus montes son moi en pendiente, polo que ven difícil adicalo a outra cousa para sacar o rendemento económico necesario.

O Parque Natural obriga ao monte a non replantar eucaliptos, polo que os comuneiros plantexan receber a cambio unha especie de aluguer ou ver de que xeito poden facer un sistema que lles repercuta economicamente para a sustenibiidade da MVMC. Quéixanse que tanto o Parque Natural coma a administración, poñen normas e restrinxen usos, mais non ofrecen outras posibilidades nin dan outras opcións viables para o mantemento do MVMC.

Tal e como indicamos neste relato, parte do monte está dentro do Parque Natural, co quen teñen unha relación cordial e dialogante. "Que mellor cousa que o monte sexa un lugar no que poida disfrutar a xente", din. Máis aparece de novo a presenza dos eucaliptos; algúns deles están enfermos, co gorgoxo, e secando. Por iso querían talalos, mais a Xunta e o Parque non lles deixaban nun principio. Agora están en negociacións. "Non é cuestión de sacar diñeiro, o tema é que están secos e o Parque, para estar ben, non pode ter unha cousa así de fea e abandoada" decíanos Eugenio.

</br>
</br>
<a href="http://montenoso.net/wp-content/uploads/2013/08/falando-no-monte.jpg"><img  alt="falando no monte" src="http://montenoso.net/wp-content/uploads/2013/08/falando-no-monte-300x225.jpg" width="300" height="225" /></a>

A procura de solucións semella unha práctica desta comunidade, entre algunha das ideas atópase a de aproveitar uns muíños que teñen dentro do monte, polo que lle propuxeron ao Parque que rehabiltasen estas construccións tecnolóxicas, o que pemitiría entender os usos que tiña o monte e dinamizar unha ruta e paseo. Propuxéronlle tamén ao Parque facer uns depósitos de auga de cara a posibles incendios, mais non receberon resposta polo de agora.


Dentro dos montes veciñais hai unha canteira de pedra. Estaba en réxime de aluguer, mais agora, debido a situación de crise económica, este aluguer é pagado cun intercambio de servizos. Cando hai que limpar as pistas, é a xente da canteira coas súas máquinas quen o fai. Son unha comunidade aberta a solucións e novas posiblilidades.
Unha cuestión sempre importante no referente á teoría dos comúns é que os comúns deben server para unha redistribución da riqueza; se isto non se produce, ao mellor só nos estamos situando ante unha práctica de innovación social. No caso específico que nos ocupa, o do monte de Ombre, a redistribución desta riqueza adoitou facerse mediante obras na parroquia. A meirande parte das pistas que existen na parroquía foron feitas co diñeiro da CMVMC. Á vez, tamén construiron o local social da asociación de veciños, o que permitiu afondar na idea de crear espazos comunais nos que facer xuntazas, festas e encontros entre a veciñanza. A relación entre a comunidade de montes e a asociación de veciños é moi estreita, mais non son o mesmo. Ás veces hai certa confusión en diferenciar as dúas estructuras. Aínda que os ámbitos de actuación sexan en ámbalas dúas estructuras a parroquia e os veciños, non son o mesmo.

</br>
</br>
<a href="http://montenoso.net/wp-content/uploads/2013/08/linde.jpg"><img  alt="linde" src="http://montenoso.net/wp-content/uploads/2013/08/linde-300x225.jpg" width="300" height="225" /></a>

Eugenio e Ramón son partidarios de non repartir o diñeiro obtido dos montes entre os comuneiros. Hai uns meses fixeron un reparto de diñeiro dunha tala, e tocoulles a 150 € por comuneiro; así o considerou a asamblea. "Esto non soluciona nada dunha economía familar" afirmaron, mais a democracia funciona así. Ámbolos dous son partidarios de reinvertir o diñeiro na parroquia e no melloramento dos montes. Tamén destaca o uso social dos seus recursos económicos. O diñeiro que sae do monte tamén ten axudado ás persoas máis desfavorecidas, tanto da súa parroquia coma de outras. Así, teñen colaborado con persoas ás que lles ardeu a casa, ou a quen lles morreron os animais que sustentaban a economía familiar. Estes son dous exemplos.

Os retos desta comunidade son amplos, mais existe vontade por traballar pola comunidade e no mantemento do monte en man común. Quedan moitos relatos por escribir do devir desta comunidade, mais so a propia veciñanaza, a propietaria deste ben, será quen de ir trazándoos. Nós, pola nosa parte, abrimos unha vía de colaboración e agardamos seguir traballando con eles.

</div>
